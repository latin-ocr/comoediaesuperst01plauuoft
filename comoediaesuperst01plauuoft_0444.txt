390 PROLOGUS v.25

Ut fit in bello , capitur alter filius: ¹

Medicus Menarchus emit ibidem in Alidess‘

Coepit capteivos conmercari hic Alios,

Si quem reperire posset ‚ quo mutet suum

Illum capteivom. hunc suum esse nescit, qui
domi ’st.

Et quoniam heri inde audivit , de summo loco

Summoque genere captum esse equitem Alium,

Nil pretio parsit , filio dum parceret:

Reconciliare ut facilius posset domum ,

Emit hosce de praeda ambos de Quaestoribus.

Hice autem inter sese hunc confinxerunt dolum,

Quo pacto hic servos suurn herum hinc amittat
domum. ²

Itaque inter se conmutant vestem et nomina.

Illic vocatur Philocrates ‚hic Tyndarus.

Hujus illic, hic illius hodie fert imaginem.

Et hic hodie expediet hanc docte fallaciam,

Et suum herum faciet libertatis conpotem.

Eodemque pacto fratrem servabit suum,

Reducemque faciet liberum in patriam ad pa-
trem,

Inprudens : itidem ut saepe jam in multis locis

Plus insciens quis fecit , quam prudens ‚ boni.
Sed inscientes sua sibi fallacia

Ita conpararunt et confinxerunt dolum:
Itaque hi conmenti de sua sententia ‚

Ut in servitute hic ad suurn maneat patrem.
Ita nunc ignorans suo sibi servit patri.
Homunculi quanti sunt, quom recogito!

