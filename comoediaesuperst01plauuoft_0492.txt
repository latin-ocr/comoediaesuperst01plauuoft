438 CAPTEIVEI. κως,-

Tuis scelestis falsidicis fallaciis
Delaceravisti , deartuavistique opes.
Confecisti omnis res ac rationes meas.
Ita mi exemisti Philocratem fallaciis.
Illum esse servom credidi, te liberum.
Ita vosmet ¹ajebatis ‚ itaque nomina
Inter vos permutastis.

TYNDA·RUS.

Fateor , omnia
Facta esse ita, ut tu dicis, et fallaciis
Abiisse eum abs te 7 mea opera atque astutia:
An , obsecro hercle te , id nunc succenses mihi?
Η Ε G 1 o.
At cum cruciatu maxumo id factum ’st tuo.

T Y N D A R U S.
Dum ne ob malefacta peream , parvi aestumo.
Si ego hic peribo ‚ ast ille ‚ ut dixit ‚ non redit:
At erit mihi hoc factum mortuo memorabile:

Meum herum captum ex servitute, atque ho-
stibus

Reducem fecisse liberum in patriam ad patrem ‚
Meumque potius me caput periculo
Praeoptavisse , quam is periret, ponere.

H· Ε G 1 o.
Facito ergo ut Acherunti clueas gloria.

T Y N D A R U S.

Qui per virtutem perbitat, non interit.

Η E G 1 o. ι
Quando ego te exemplis excruciavero pessumis ‚

