8 PROLOGUS er

Hoc quoque etiam mihi in mandatis dedit,

Ut conquisitores fierent histrionibus,

Qui sibi mandassent, delegati ut plauderent:

Quive , quo placeret alter ‚ fecissent ‚ minus,

Eis ornamenta et corium uti conciderent.

Mirari nolim vos , quapropter Juppiter

Nunc histriones curet. ne miremini:

Ipse hanc acturu'st Juppiter Comoediam.

Quid admirati estis Ρ quasi vero novom

Nunc proferatur , Jovem facere histrioniam.

Etiam histriones anno quom in proscenio hic

jovem invocarunt, venit: auxilio eis fuit:

Praeterea certo prodit in Tragoedia.

Hanc fabulam ‚ inquam , hic Juppiter hodie ipse
aget,

Et ego una cum illo. Nunc animum advortite,

Dum hujusce argumentum eloquar Comoediae.

Haec urbs est Thebae : in illisce habitat aedibus

Amphitruo , natus Argis ex Argo patre,

Quicum Alcumena 'st nupta, Electri filia.

Is nunc Amphitruo praefectu'st legionibus.

Nam curn Telebois bellum ’st Thebano poplo.

Is priusquam hinc abiit ipsemet in exercitum,

Gravidam Alcumenam fecit uxorem suam.

Jam ego vos novisse credo ‚ ut sit pater meus 2

Quam liber harum rerum multarum siet :-

Quantusque amator sit, quod conplacitum ’st
semel.

Is amare occepit Alcumenam clam virum ‚

Usuramque ejus corporis cepit sibi,

Et gravidam fecit is eam conpressu suo.

