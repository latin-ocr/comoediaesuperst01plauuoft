392 CAPTEIVEI. v.1

ACTUS PRIMUS.
SCENA I.

ERGASILUS.

J U V E N T U s nomen indidit scorto mihi,

. Eo quia invocatus soleo esse in convivio.

Scio absurde dictum hoc derisores dicere ,

At ego ajo recte. nam in convivio sibi

Amator, talos quom jacit, scortum invocat.

Estne invocatum, an non ἒ) est planissume.

Verum, hercle, verum nos parasiti planius;

Quos numquam quisquam neque vocat, neque
invocat.

Quasi mures semper edimus alienum cibum.

Ubi res prolatae sunt ‚ quom ‚rus homines eunt,

Simul prolatae res sunt nostris dentibus,

Quasi curn caletur, cochleae in occulto latent,

Suo sibi suco vivont ‚ ros si non cadit:

Item Parasiti rebus prolatis latent

In occulto ‚ miseri victitant suco suo,

Dum ruri rurant homines ‚ quos liguriant.

Prolatis rebus Parasiti venatici ·

Sumus ε quando res redierunt , molossici

Odiosicique et multum incommodistici.

Et hic quidem, hercle, nisi qui colaphos per-
peti

Potis Parasitus, frangique aulas in caput,

Vel ire extra portam trigeminam ad saccum licet.

