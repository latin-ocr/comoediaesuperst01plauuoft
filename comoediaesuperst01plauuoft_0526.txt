472

PROLOGUS.

S A L V E R E jubeo spectatores optumos ,
Fidem qui facitis maxumi ; et vos Fides.
Si verum dixi, signum clarum date mihi,
Ut vos mihi esse aequos jam inde a principio sciam,
ui utuntur vino vetere , sapientes puto ‚
Et qui libenter veteres spectant Fabul'as.
Antiqua opera et verba quom vobis placent.
Aequom placere ’st ante veteres Fabulas.
Nam, nunc novae quae prodeunt. Comoediae.
Multo sunt nequiores, quam nummi novi.
Nos postquam populi rumorem intelleximus,
Studiose expetere vos Plautinas Fabulas .-
. Antiquam ejus edimus Comoediam‚
Quam vos probastis, qui estis in senioribus.-
Nam juniorum qui sunt. non norunt, scio.
Verum ut cognoscant, dabimus operam sedulo.
Haec quom primum acta 'st . vicit omnis Fabulas..
Ea tempestate flos Poetarumfuit.
ui nunc abierunt hinc in communem locum.
Sed absentes tamen prosunt praesentibus.
Vos omnes opere magno esse oratos volo,
Benigne ut operam detis ad nostrum gregem.
Ejicite ex animo curam atque alienum aes:
Ne quis formidet flagitatorem suum.
Ludi sunt. ludus datus est argentariis.
Tranquillum 'st .- Alcedonia sunt circum forum.
Ratione utuntur, ludis poscunt neminem ;

