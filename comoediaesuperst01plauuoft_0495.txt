ιω) AcTu's 111. se. v. 441

ARISTOPHONTES.

Per Deos atque homines ego te obtestor , Hegio ‚
Ne tu istunc hominem perduis.

H Ε. G Ι Ο.
’ Curabitur.

Nam noctu nervo vinctus custodibitur ,
Interdius sub terra lapides eximet.
Diu ego hunc cruciabo, non uno absolvam die.

ARISTOPHONTES.
Certumne ’st tibi istuc?

H E G Ι Ο.
Non moriri certiu 'st.

Abducite istum actutum ad Hippolytum fabrum,
Jubete huic crassas conpedes inpingier:
Inde extra portam ‘ad meum libertum Cordalum ‚
In lapicidinas facite deductus siet:
Atque hunc ita me velle, dicite, curarim,
Ne qui deterius huic sit ‚ quam quoi pessume 'st.

T Y N D A R U S.
Cur ego te invito me esse salvom postulem?
Periculum vitae meae stat tuo periculo.

Post mortem in morte nihil est, quod metuam ‚
mali.

Etsi pervivo usque ad summam aetatem , tamen

Breve spatium ’st perferundi ‚ quae minitas mihi.

Vale atque salve: etsi aliter ut dicam, meres·

Tu, Aristophontes , de me ut meruisti, ita vale,

Nam mihi propter te hoc obtigit.

Η Ε G 1 0. ⁴
Abducite.

